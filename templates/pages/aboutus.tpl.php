<h2>CsodaCsoport</h2>
<p>A CsodaCsoport – Jótékonysági licit egy több mint 110 ezer főt számláló Facebook csoport.</p>
<p>Mottónk: “Együtt, egy célért, a beteg gyermekekért!”</p>
<p>Közösségi aukciók keretében támogatást gyűjtünk beteg gyermekek költséges, olykor csak külföldön elérhető gyógykezelésére, valamint más, országos szintű egészségügyi szolgáltatások minőségének javítására.</p>
<p>Tagjaink olyan civil emberek, akik szívesen tesznek maguk is azért, hogy embertársaik életminősége javuljon. Hisszük, hogy mindannyian tehetünk valamit egymásért.</p>

<h2>Alapítvány</h2>
<p>Alapítványunk elindítását az az aktív, határokat átívelő és megrendíthetetlen összefogás ösztönözte, amelyet Facebook csoportunk tagjai képviselnek. A CsodaCsoport Alapítvány olyan ritka civil szervezet, amely egy közösségi médiában létrejött összefogás gyermekeként született.</p>
<p>Küldetésünk a beteg, sérült, fogyatékkal élő gyermekek gyúgyulásának és felépülésének segítése vagy egészségügyi állapotuk további romlásának megakadályozása a szükséges kezelések költségeinek támogatása által.</p>
<p>Célunk, hogy minél szélesebb körben ismertté tegyük tevékenységünket és széles társadalmi rétegeket vonjunk be a társadalmi felelősségvállalásba és a közösségi adakozásba.</p>
<p>A csoport maximálisan él a közösségi média által nyújtott lehetőségekkel, hogy az adakozást egyre többek mindennapi gyakorlatává tegye, és úttörő szerepet játszik a jótékonyság társadalmi szintre emelésében.</p>